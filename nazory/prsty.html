<!DOCTYPE html>
<html>

<head>
<link rel="stylesheet" type="text/css" href="../page.css"/>
<link rel="icon" type="image/ico" href="../images/jl.ico" />
	<title>langer.jaros</title>
	<meta charset="UTF-8">
	<meta name="description" content="Myšlenky, příběhy, historky">
	<meta name="keywords" content="Jaroslav Langer zděšení filozofie myšlenky knihy příběhy historky úvahy">
</head>

<body>
	<div class="container">
		<div class="menu">
			<div id="index"class="label"><a target="" href="../index.html">Šuplíček</a></div>
			<div id="back" class="label"><a target="" href="prehled.html">Názory</a></div>
		</div>
	  	<div class="page">		
			<p id="title">Zkřehlé prsty</p>
			<div class="story-text">
				<p>Sluníčko u mraků prohrálo v karbanu, tak tady dole vládne chlad.</p>
				<p>Mé dnes ostříhané teď čerstvě mokré vlasy usychají, lebka trne mrazem.</p>
				<p>Přišed na zastávku, zařazuji se za pár ve středním věku. Dvojice si plamenně povídá o penězích. Nikdo jiný, vyjma ekonomů, ve frontě už nestojí.</p>
				<p>Spásně objevivší se autobus přibržďuje a dříve vzpomenutí rampouchové kvapně naskakují. Moje noha je ležérně hozena na spodní schůdek a já jen pomýšlím, jak krásné bude okřádat uvnitř.</p>
				<p>„...podívejte, přímý autobus právě vyráží ze shora, počkejte si na něj pár minutek a budete v Praze ještě dřív, než byste byli se mnou,” dí bodrý pan řidič. „Tak dobře, počkáme,” povídá muž scházeje se ženou ze schodů.
				</p>
				<p>Šofér mi věnuje podivný pohled. Nerozumím mu. Jako by říkal: „No jen hore pojďte, dobrý muži.”</p>
				<p>Což je teda divný, protože takovou větu jsem od autobusáka v životě neslyšel.</p>
				<p>Přiznám se, že jsem ten pohled ani po trapné chvilce nepochopil. Naštěstí jsem však jel do Prahy, takže jsem to mohl a nechal být.</p>
				<p>S pohledem "děkuji, také pojedu příštím" jsem mu rovněž věnoval divnej pohled. Jen tak, aby taky měl o čem přemýšlet. Poté jsem laskavě svou nohu ze schůdku sundal.</p>
				<p>„A má to, vejtaha," řekl jsem si. On se na mě znovu a přece prazvláštně podíval, pak očima uhnul, srab, a dveře zavřel.</p>
				<p>Dáma svému muži hbitě vysvětlila, že je jí ale opravdová zima, udělala dva mrštné krůčky a důrazně klepala na právě zavřivší se dveře.</p>
				<p>Pan řidič si s otvíráním dal sice načas, nicméně nakonec je přeci jen otevřel. Znovunastupivší pán mu bujaře vysvětlil, že venku je, jak mu bylo vysvětleno, Opravdová zima a tak jim těch potenciálně ušetřených minut není líto.</p>
				<p>Autobus odjel. </p>
				<br>
				<p>Já stojím venku, vyndavám Paní Dallowayovou, obracím na stránku s přípravami večírku a úctyhodně mrznu. Ta klendra je hrůzostrašná.</p>
				<p>Přemýšlím, co se tady právě událo. Jak se stalo, že místo spokojeně zabořených zad v teploučké opěradlo, tu teď stojím venku a zuby drkotám?</p>
				<p>Vždyť ty autobusy tam vždycky dorazí tak minutu po sobě. Čekat deset minut venku smysl nedává.</p>
				<p>Napadlo mě, že by Dobříš mohla být rozkopaná. Byla by to ovšem velká náhoda, když jsem tamtudy jel včera a všechno bylo dobrý.</p>
				<p>Kadeřinice mi ráno vyprávěla, že teď hodně lidí nastupuje na Dobříši. Že by řidič chtěl mít autobus "připravený" k přistupování. No, možná, ale vzhledem k tomu, že ve tři odpoledne seděli v autobuse zhruba ve třech, a to samozřejmě počítám kromě finančníků i mimického strojvedoucího, tak by musel na Dobříši očekávat něco jako bandu čínských turistů, kteří se jedou podívat jak vypadala naše zoo před pandou.</p>
				<p>Ne, došla mi představivost. Vrátil jsem se k večírku s nedovařeným lososem a čta o úctyhodných pánech, mě to najednou praštilo do promrzlé palice, až ledy nedokapání popraskaly.</p>
				<p>Aha. Tak o to mu šlo.</p>
				<p>Dříve popsaná dyáda byla totiž dyádou romskou.</p>
				<p>Proto je z zaměstnanec Arivy nechtěl do "svého" autobusu vpustit.</p>
				<p>Jasně! A taky proto na mě pak koukal tak divně, když jsem se dobrovolně rozhodl stát v tom marastu venku.</p>
				<p>Řeknu vám, tohle pro mě bylo divný. Snad dokážu popsat jak to myslím.</p>
				<p>Například, sedět v pražském metru na sedačce, kde se počůral bezdomovec není šťastné. Jednou jsem měl tu čest. Tady se snad nebudeme rozcházet v tom, že takové lidi je do souprav příjemnější nepouštět.</p>
				<p>Jiný příklad. Je léto, šílenej pařák a někdo o váze slona indického (ten menší) se nelítostně potí. Ta štiplavá linoucí se vůně, že?</p>
				<p>Moje chuť takového člověka vykázat je nejspíš jenom mým projevem netolerance.</p>
				<p>Ale krucinál! Proč v autobuse nechtít někoho, kdo se od ostatních liší leda barvou pleti a možná neidentickou interpunkcí?</p>
				<p>Vůbec teď nenarážim na problematiku sociálních vrstev, diskriminace atd. Nesnažím se rozbíjet generalizování ani předsudky. Moje myšlenka je mnohem mělčí!</p>
				<p>Na rovinu. Když je někdo zprostředkovatelem služby, kde člověk dopředu zaplatí za to, že si někde sedne, tak pokud </p>
				<p>a) není příliš hlučný </p>
				<p>b) nesmrdí </p>
				<p>c) není (na hadry) opilý </p> 
				<p>d) nevypadá nebezpečně </p>
				<p>e) nemá šálu SPD,</p> 
				<p>tak jaký je důvod ho nechtít uvnitř??? </p>
				<p>Počkat. Tak to je strach z toho, že když by jezdilo moc lidí, tak by se zlevnilo jízdné?</p>
				<p>Já fakt nevím.</p>
				<br>
				<p>Pár posledních vět. Nedávno jsem viděl film Zelená kniha. </p>
				<p>No, tam když geniálního pianistu nechtějí pustit na toaletu pro bílé… v tu chvíli mám radost, že v takové době už nežijeme.</p>
				<p>A tohle? To je co?</p>
				<br>
				<p>Láďa Zibura teď u Ludwiga (Deep talks) parafrázoval Masaryka, že “Každej člověk má v sobě kus rasisty, ale povinností inteligentního člověka je s tím bojovat”.</p>
				<br>
				<p>Nebudu se vůbec snažit o nějaký kázání tolerance, ale nechtít někoho v autobuse, když zezadu podle čouhající hlavy ani nepoznáte jaké je národnosti. To už mi přijde v tomhle tisíciletí trochu divný.</p>
			 	<p id="signum">Jaroslav Langer 16.3.2019</p>				
			</div>			
		</div>
		<div class="footer">	
			<a href="http://www.cutercounter.com/" target="_blank"><img src="http://www.cutercounter.com/hit.php?id=grenkpop&nd=6&style=51" border="0" alt="visitor counter"></a>
			<p id="main-footer">Copyright &copy; 2018, Jaroslav Langer</p>		
		</div>
	</div>
</body>