<!DOCTYPE html>
<html>

<head>
<link rel="stylesheet" type="text/css" href="../page.css"/>
<link rel="icon" type="image/ico" href="../images/jl.ico" />
	<title>langer.jaros</title>
	<meta charset="UTF-8">
	<meta name="description" content="Myšlenky, příběhy, historky">
	<meta name="keywords" content="Jaroslav Langer rozumím porozumění filozofie myšlenky knihy příběhy historky úvahy">
</head>

<body>

	<div class="container">
		<div class="menu">
			<div id="index"class="label"><a target="" href="../index.html">Šuplíček</a></div>
			<div id="back" class="label"><a target="" href="knihovna.html">Příběhy</a></div>
		</div>
	  	<div class="page">		
			<p id="title">Tomu rozumím...</p>
			<div class="story-text">
				<p >Byly tam. Jen tak. „O.K.”<p/>
				<p>Zaklapl notebook a vrátil se k pomalé konverzaci. Nezúčastněně. Předstíral že přemýšlí, a hlavně, že rozumí každé z těch nesmyslných vět. Bylo mu to fuk.</p>
				<p>Konverzace jeho rodiny nebyly nikdy zajímavé. Zajímavé byly až hádky. Nesnášel je. Většina z nás nesnáší hádky. Teda až na ty, kteří je milují...</p>
				<p>V něm se to tlouklo. Miloval hádky proto, že obvykle si v nich člověk stál za svým názorem. Nesnášel je, protože je skoro nikdo neuměl brát s klidem. Věta „uklidni se” nebo „proč se rozčiluješ?” fungovala leda jako vynikající katalyzátor. K jeho překvapení nikdy jako otázka.</p>
				<p>Jednou mu kdosi odpověděl. „Slyšíš se vůbec, co říkáš? Tak si to spojení slov poslechni! “Poklidná hádka” to je divný ne?”</p>
				<p>Nepřišlo mu to. Občas mu někdo dobrotivě vysvětlil: „Klidná hádka, je kravina. Možná tak diskuze, ale klidná hádka je blbost!”</p>
				<p>Jenže, hádka není diskuze. V diskuzi jsou všichni pořád nad věcí a říkají věty jako „To je taky pravda” a „Můžeme na to mít jiný názor”. To nedokázal strpět.</p>
				<p>Když kdokoli přišel s tím, že si je smrtelně jistej svojí myšlenkou. Byl tak povýšenej, že mu nestálo za to, aby ji druhému vysvětlil a místo toho se navenek tvářil, jak uznává oba názory.</p>
			 	<p>To bylo tak pokrytecké. Cítil se jako by mu někdo plivnul do tváře. Nerozdýchával to, kdykoli, kdy slyšel jen náznak takovéhle dvoutvářnosti, okamžitě zakročil. Schválně začal mít tak neslučitelné názory s řečníkem, že téměř bez výjimky následovala hádka.</p>
			 	<p>Ty situace měl rád. Najednou už řečník zdaleka tak povznesený nebyl. Z ničeho nic těch stejně platných pravd měl diskutér zhruba jako nosů mezi očima. A právě tady měl přijít ten klid.</p>
			 	<p>V zápalu rozepře. V temnu, kdy slova sotva stíhají myšlenky (někdy, nešťastně, myšlenky sotva stíhají slova), tam ten klid samozřejmě nemá co dělat. Ta uvolněnost má spočívat v tom, že si člověk tak nějak uvědomuje, že je uprostřed hádky. Že to, o co se momentálně přou je jedna věc, ale vztah s tím druhým člověkem je věc úplně jiná.</p>
			 	<p>Takže když má oponent kreténský názor, může mu ho soupeř vymlouvat, ale rozhodně to neznamená, že oponent je kretén a že by ho soupeř měl předělávat k obrazu svému.</p>
			 	<p>To je přece propastný rozdíl v pojetí hádky. Nebo ne?</p>
			 	<p>Když hádka skončí, měli by si zúčastnění říct spíš „ty brďo, tys mi dával s tou babičkou, vůbec jsem nevěděl co na to mám říct.” než častější „když jsi debil, tak ti na to nemám, co říct.”</p>
			 	<p>Takhle si hádky představoval.</p>
			 	<p>Mělo to, ale ještě jednu výhodu. V situaci, kdy oba známe pravé názory toho druhého. Až v tu chvíli, je přece můžeme začít respektovat. Říct, že respektujeme názory druhého, aniž bychom je znali, je něco jako schvalovat třeba domácí násilí, nebo cokoli o čem prostě nevíme.</p>
			 	<p>A taky, když už víme, že se na něčem s druhým člověkem neshodneme, můžeme se tomu alespoň oklikou vyhnout. Ne se pořád tvářit jak spolu vlastně (v dané věci) souhlasíme, a donekonečna ohýbat svůj názor, aby znamenal to samé, ale zněl jako názor toho druhého.</p>
			 	<p>Tohle pro něj bylo porozumění. Proto se chtěl v klidu hádat. Jednoduše vědět, co si druzí skutečně myslí. To se však v žádném případě ani neblíží frázím typu „to chápu,”, to je mi jasné,” nebo  „tomu rozumím.”</p>
			 	<p id="signum">Jaroslav Langer 18.8.2018</p>				
			</div>			
		</div>
		<div class="footer">	
			<a href="http://www.cutercounter.com/" target="_blank"><img src="http://www.cutercounter.com/hit.php?id=grenkpop&nd=6&style=51" border="0" alt="visitor counter"></a>
			<p id="main-footer">Copyright &copy; 2018, Jaroslav Langer</p>		
		</div>
	</div>
</body>